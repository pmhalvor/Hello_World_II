Aftenposten
12
Kommentar
Jublet for én Merkel, valgte en til | Frank Rossavik
Angela Merkel ble takket av, men tok en seier til: CDUs nye leder heter Annegret Kramp-Karrenbauer.

KOMMENTAR

FOTO: Markus Schreiber / TT NYHETSBYRÅN
Annegret Kramp-Karrenbauer vant. Forgjenger Angela Merkel smiler fornøyd. Trolig får Tyskland sin andre kvinnelige kansler på rad.

Frank Rossavik
Kommentator
7. des. 2018 18:28 18:44

– Noen sier at folk vil ha forandring, sa USAs avtroppende president Ronald Reagan under presidentvalgkampen i 1988. Han hadde sittet i to perioder. Nå kjempet Reagan for at hans visepresident, George Bush, skulle ta over.

– Men vi er forandringen, og folk vil at det fortsette slik, la Reagan til. Bush, som døde for noen dager siden, ble ny president.

Tysklands kansler kunne ha sagt noe lignende på fredagens landsmøte i Tysklands konservative folkeparti, CDU. Merkel gikk av etter 18 år som partileder – og ble varmt hyllet.

Til valg stilte Saarlands tidligere regjeringssjef Annegret Kramp-Karrenbauer, som Merkel selv satte inn i jobben som generalsekretær for CDU.

Til valg stilte også næringslivsmannen Friedrich Merz, Merkels rival i kampen om makten i partiet på 1990-tallet.

Ingen var i tvil om hvem av de to Merkel ville ha. Kramp-Karrenbauer er sentrumsorientert og har mye av Merkels vesen og fremtoning: Dempet, moderlig og saklig.

Kontinuitet mot oppbrudd
Hun er ikke typen til å gå i strupen på motstandere, selv om hun i talen på landsmøtet fremsto som mer engasjert enn vanlig.

Merz er en litt bedre taler og trolig noe skarpere debattant. Han står klart til høyre for Merkel i mange saker.

Der Kramp-Karrenbauer vektla kontinuitet og justeringer, la han vekten på oppbrudd og endring. Merz ga Merkel ros for eksempel for hennes vilje til å gå i klinsj med Donald Trumps USA, men markerte også tydelig hvor den sittende kansleren har sviktet: – Borgerne har mistet følelsen av trygghet i hverdagen. De har mistet tilliten til oss, sa han blant annet.

Merkel advarte mot nasjonalisme i avskjedstalen
Knapp seier
Merz markerte seg som mer av en fighter, mens Kramp-Karrenbauer markerte seg som mer Merkel, om enn et hakk mer konservativ.

Han var opptatt av kampen mot populister til høyre og venstre, ikke minst høyrepopulistene i AfD. Hun tilkjennega den merkelske roen, og ville ha et parti med mot til å tro på seg selv, et som «ikke skjeler engstelig mot høyre og venstre.»

Kramp-Karrenbauers seier var knapp. Hun slo Merz med 517 mot 482 stemmer i andre valgomgang, etter at den tredje kandidaten, Jens Spahn, ble slått ut i første.

Til høyre etter Merkel? Tyske konservative tygger på saken. | Frank Rossavik
Også folket ville ha henne
All den tid valget på mange måter sto mellom kontinuitet og oppbrudd, er det lite betryggende å vinne med en margin på knapt 52 mot 48 prosent. Nesten halve partiet ville ha en helt annen ledertype enn Merkel.

På den annen side kan hun finne trygghet i meningsmålinger som viser at også et flertall av velgerne ville ha henne fremfor Merz.

Hva betyr valget av Annegret Kramp-Karrenbauer som ny leder av CDU? Ikke mye i første omgang.

Angela Merkel sitter fortsatt med makten i landet. Kansleren vil trolig selv kunne bestemme tidspunktet for sin avgang, i større grad enn om Merz var blitt valgt. På den annen side har hun kanskje ikke behov for å sitte så lenge, nå som hun fikk etterfølgeren hun ønsket seg.

Annegret Kramp-Karrenbauer tar over som partileder i CDU etter Merkel
Like vanskelig som før
De grunnleggende problemene er som før: CDU og det bayerske søsterpartiet CSU må enten fortsette i storkoalisjon med sosialdemokratiske SPD, en løsning ingen liker. Et alternativ er å snekre koalisjon med miljøpartiet Die Grünen og fridemokratene i FDP. Den løsningen lot seg ikke realisere i fjor høst. Den tredje muligheten er nyvalg, heller ikke noe CDU ser lyst på.

Spørsmålet er om den nye lederen klarer å gi Tysklands konservative folkeparti det løftet partiet trenger, etter alle årene med Merkel. Jeg tviler, selv om Kramp-Karrenbauer er en sympatisk leder med betydelig regjeringserfaring, riktignok fra en svært liten delstat.

George Bush tapte presidentvalget i 1992, mot Bill Clinton, forsmedelig nok, og ble en «one term president». Jeg tror også CDU hadde trengt en annen ledertype nå. Men det er lett å tro, kun fremtiden kan gi svar.

Les flere kommentarer av Frank Rossavik

Merkel ble takket av, men tok en seier til

Aldri så galt at det ikke er godt for noe: Drapet på en journalist kan bidra til fred i Jemen

Alt går for langsomt, men klimaforhandlingene er ikke verdiløse. Selv katastrofer er relative

Tanken om Hillary Clinton som presidentkandidat igjen har høy popcornfaktor, men har hun ellers noe for seg i 2020?

Til høyre etter Merkel? Tyske konservative tygger på saken.

En smell for Trump, men han går ikke dørken
Se flere artikler

Les flere «Aftenposten mener»

De moderne svindlerne

Fire timer med Knausgård

Aftenposten mener: Taxfree-debatt på ville veier

Aftenposten mener: EØS-avtalen er et abonnement på velstand

Når Tuva skal bli Thomas

Aftenposten mener: Høyre, Frp, Arbeiderpartiet og Senterpartiet må slutte å gjemme seg unna denne debatten
Se flere artikler

ANGELA MERKEL   CDU   FRANK ROSSAVIK   SPD TYSKLAND

LES OGSÅ
Hemmeligheten avslørt: TV-kommentator hjalp Magnus Carlsen til VM-seier
Norge-talent rørte Frode Kyvåg: – Jeg har ikke sett på maken
Trump svarte på kritikken fra sin tidligere utenriksminister ved å kalle ham «dum som et brød»
Byrådet vil forby ulvejakt i Oslo-marka
Påtalemyndigheten vil gi Trumps tidligere advokat «betydelig» fengselsstraff
Politimann som døde under masseskyting, falt for kollegaens kule
TIL FORSIDEN	TIL TOPPEN

TIPSTELEFON 02286
TIPS PÅ E-POST
VARSLERTJENESTEN SECUREDROP
DEBATTINNLEGG PÅ E-POST
SENTRALBORD 22 86 30 00
ANNONSER 2286 3010
KUNDESERVICE 2189 6040
VIS AKERSGATA 55 I KART
ADRESSE
Akersgata 55, 0180 OSLO
SJEFREDAKTØR OG ADMINISTRERENDE DIREKTØR
Espen Egil Hansen
POLITISK REDAKTØR
Trine Eilertsen
NYHETSREDAKTØR
Tone Tveøy Strøm-Gundersen
KULTURREDAKTØR
Sarah Sørheim
FEATUREREDAKTØR
Lillian Vambheim
UTVIKLINGSREDAKTØR
Eirik Hammersmark Winsnes
PERSONVERNPOLICY OG COOKIES
Alt innhold er opphavsrettslig beskyttet. © Aftenposten. ACAP-beskyttet. Personvernpolicy og cookies.   Aftenposten arbeider etter Vær Varsom-plakatens regler for god presseskikk. Aftenposten har ikke ansvar for innhold på eksterne nettsider som det lenkes til.
